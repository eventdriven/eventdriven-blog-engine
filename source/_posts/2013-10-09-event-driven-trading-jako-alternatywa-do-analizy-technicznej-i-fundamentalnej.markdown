---
layout: post
title: "Event driven trading jako alternatywa do analizy technicznej i fundamentalnej"
date: 2013-10-09 18:09
published: false
comments: true
categories: 
author: Dżako
---
<h2>Wstęp</h2>
Celem niniejszego artykułu jest przedstawienie perspektyw i zagrożeń nowatorskiego podejścia do inwestowania na giełdzie określanego mianem 
handlu sterowanego zdarzeniami, czyli <i>Event Driven Trading</i>.

<h2>Klasyka: Analiza techniczna i fundamentalna</h2>
Obecnie większość inwestorów giełdowych w poejmowaniu decyzji inwestycyjnych kieruje się analizą techniczą lub analizą fundamentalną. 
Są to dzisiaj prawdopodobnie najpopularniejsze stategie inwestycyjne. Literatura dotycząca tej tematyki jest bardzo bogata, dla przykładu w
księgarni internetowej maklerska.pl znajduje się 40 pozycji dotyczących analizy fundamentalnej oraz 32 pozycje dotyczące analizy technicznej.
Pisanie artykułu na temat analizy technicznej bądź fundamentalnej byłoby tylko zbędnym powtarzaniem zawartości istniejącej literatury. 

Dlatego w tym miejscu pozostaje mi odesłać czytelnika do wszystkowiedzącego google.com i wpisanie fraz "analiza techniczna" i "analiza 
fundamentalna" (wyniki są bardzo bogate "analiza techniczna" zwraca około 1 280 000 wyników, "analiza fundamentalna" zwraca około 
265 000 wyników) - stan na dzień 30.10.2013.

<h2>Nowatorstwo: Handel sterowany zdarzeniami</h2>

Co ciekawe hasło "Handel sterowany zdarzeniami" należy do nielicznego grona fraz o której google (polska wersja językowa) nie wie NIC (stan 
na 30.10.2013). Wpisanie tego hasła skutkuje treściwym komunikatem "Nie znaleziono żadnych wyników wyszukiwania dla hasła "Handel sterowany 
zdarzeniami". Być może ten artykuł, który czytasz jest pierwszym na ten temat w całym polskim internecie. 

Bardzo dużą zaletą techniki handlu sterowania zdarzeniami jest to, że jest ona, w przeciwieństwie do a. technicznej i fundamentalnej, 
wykonywana niemalże automatycznie i w podstawowej wersji nie wymaga w 
ogóle żadnej specjalistycznej wiedzy z rynków finansowych. Schemat lub algorytm 
postępowania można streścić w zaledwie kilku zdaniach i wytłumaczyć go laikowi w parę minut. Natomiast analiza techniczna wymaga nauczenia się
bogatego zbioru powtarzających się wzorców na wykresach cenowych, wraz z ich wydźwiękiem, bowiem wyłącznie na ich podstawie podejmowane są decyzje
inwestycyjne w podejściu a. technicznej. Analiza fundamentalna wymaga jeszcze więcej wiedzy, oraz nakładu pracy, przede wszystkim wymaga ona 
specjalistycznej wiedzy z rachunkowości oraz wyceny przedsiębiorstw. Jednak posiadanie takiej wiedzy to nie koniec, bo trzeba jeszcze umieć 
wyszukiwać, oraz dokładnie analizować raporty finansowe spółek. Dodatkowo, biorąc pod uwagę, że każda gałąź gospodarki ma swoją specyfikę,
które mają przełożenie na wartości księgowe - dobrze jest znać dokładnie specyfikę branży spółek, w które ma się zamiar inwestować. 

Zatem do dzieła, przedstawię teraz moją autorską propozycję strategii inwestycyjnej.
<p><em>Początek strategii</em><ol>
  <li>Śledź na bieżąco wszystkie wiadomości giełdowe publikowane w internecie na temat wszystkich spółek giełdowych notowanych na danym rynku,
  np. na GPW,</li>
  <li>Czytaj nagłówki wiadomości. Wiadomości, które wymagają od Ciebie przeczytania czegoś więcej niż nagłówka to wiadomości o ewidentnych i 
  dużych sukcesach spółek. Na początek można np. skupić się na dużych wydarzeniach szeroko komentowanych w mediach o jednoznacznym
  pozytywnym sentymencie, np. ogromne kontrakty i wyniki finansowe z raportu dużo lepsze od oczekiwań.</li>
  <li>Jeżeli została opublikowana wiadomość dot. spółki <em>X</em> o której mowa w poprzednim punkcie dokonaj zakupu akcji spółki <em>X</em> po 
  cenie rynkowej.</li>
  <li>Sprzedaj akcje tej spółki w ten sam dzień, jeżeli notowania spółki <em>X</em> wzrosły w znaczący sposób (np. 10%). Natomiast jeżeli 
  zachowanie notowań spółki <em>X</em> jest odmienne od zamierzonego poczekaj maksymalnie ustalony okres (np. 1 miesiąc) trzymając cały czas 
  otwarte zlecenie sprzedaży po cenie wyższej o ustalony procent (np. 10%) od ceny zakupu.</li>
  <li>Jeżeli akcje nie zostały sprzedane po tym jak minął ustalony okres czasu (np. 1 miesiąc) sprzedaj akcje zleceniem PKC niezależnie od 
  kursu. </li>
</ol><em>Koniec strategii</em></p>

Reasumując jest to z całą pewnością nowa technika i bardzo mało rozpowszechniona, ale czy na pewno jest jednocześnie godna uwagi? 
Zostanie to zweryfikowane z czasem, natomiast napewno z wykorzystaniem tej techniki łączy się bardzo dużo szans. Przedstawię je w następnej sekcji.

<h2>Perspektywy</h2>
Powszechnie jest wiadomo, że wiadomości mają wpływ na zachowanie się giełdy, m.in. zostało zweryfikowane, że wiadomości o pozytywnym wydźwięku
dot. danej spółki powodują statystycznie wzrost notowań danej spółki 
[A. C MacKinlay, "Event Studies in Economics and Finance", Journal of Economic Literature, Vol. 35, No. 1. (Mar., 1997), pp. 13-39]. 
Należy zatem oczekiwać pozytywnej wartości oczekwanej stopy zwrotu z zastosowania opisanej strategii.

Co bardzo istotne należy się spodziewać, że opisana strategia powinna doprowadzić nas do pozytywnej stopy zwrotu z inwestycji niezależnie od 
koniunktury i ogólnej formy gospodarki. Motywuje to fakt, że w zasadzie zawsze znajdą się sektory / branże gospodarki, które radzą sobie 
lepiej od innych. Spółki z takiej "wyjątkowej" branży publikują bardzo dobre raporty finansowe, mimo słabszej ogólnej koniunktury. Aktualnym
przykładem jest tutaj branża windykacji należności.

Strategia w przedstawionej formie, zdaje się wymagać poświęcenia ogromnej ilości czasu. Staranne wykonanie kroku <b>1.</b> przez inwestora 
chcącego zastosować strategię wymaga ciągłej obecności przy komputerze w trakcie trwania wszystkich sesji notowań spółek na rynku w celu
przeglądania na bieżąco wszystkich nagłówków wiadomości napływających z giełdy. Jest to ogrom pracy na który żaden inwestor pracujący na 
etacie nie może sobie pozwolić. 

Rozwiązanie tego problemu jest oczywiste. Powiedzmy, że dysponujemy komputerowym algorytmem, który 24 godziny na dobę skanuje internet i
analizuje wszystkie informacje spływające z giełdy, a następnie powiadamia inwestora o spółkach od których napływają bardzo pozytywne sygnały. 
Inwestor po otrzymaniu takiej informacji może (ale nie musi) dokonać zakupu akcji tej spółki.

Mniej oczywiste jest opracowanie i zaimplementowanie takiego algorytmu. Warto zaznaczyć, że stowrzenia komputerowego algorytmu wspomagającego 
handel sterowany zdarzeniami podjęli się właściciele serwisu wig24.pl, gdzie docelowo powstanie serwis dedykowany inwestorom chcącym stosować, 
lub tylko sprówbować nowatorskiej strategii inwestycyjnej. 

<h2>Zagrożenia</h2>
Niestety, nie ma róży bez kolców, strategia handlu sterowanego zdarzeniami niesie ze sobą kilka potencjalnych zagrożeń dla inwestorów. 
Wymienię dwa zagrożenia, które wydają się dla mnie najważniejsze. Po pierwsze, na rynku okazje inwestycyjne mogą być po prostu nieobecne nawet
przez dłuższy czas. W konsekwencji strategia ta powinna być traktowana jako krótkoterminowa spekulacja, nie nadaje się do systematycznego
oszczędzania. Dla inwestorów, którym zależy na systematycznym oszczędzaniu lepsza będzie lokata bankowa o gwarantowanym zysku. 
Po drugie, inwestowanie odbywa się nieregularnie - dlatego wymagany jest w miarę możliwości ciągły dostęp do konta maklerskiego i szybkiego 
łącza, ponieważ niebagatelne znaczenie ma tutaj szybkość reakcji.


